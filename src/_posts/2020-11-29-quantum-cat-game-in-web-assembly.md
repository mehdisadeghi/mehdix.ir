---
title: بازی گربه‌ی کوانتومی با وب‌اسمبلی
tags: Wasm WebAssembly وب
category: تفریح
uuid: 12645986-3012-408d-8d5a-11ecfdb00b0d
---
در [مطلب قبلی‎ در مورد بازی] توضیح دادم که چطور بازی گربه‌ی کوانتومی را به فارسی ترجمه کرده‌ام و همزمان موتور بازی را هم تعمیر کرده‌ام. حالا هم بازی را به وب‌اسمبلی برگردانده‌ام که می‌توانید بدون نصب روی همین وبسایت [بازی] کنید.

# کو این بازی؟
بفرمایید:

{: .center}
<iframe src="assets/instead/instead-em.html?cat.zip" title="گربه‌ی کوانتومی به وب اسمبلی" style="border:none;height:620px;width:820px"></iframe> 

بازی را مستقیما هم می‌توانید [اینجا] باز کنید. بازی را روی فایرفاکس و کروم امتحان کرده‌ام. ممکن است روی مک اجرا نشود، تست نکرده‌ام.


# پشت پرده
بازی شاید ساده به نظر برسد اما حاوی نکات مهمی است. گرافیک با [SDL2] نوشته شده و برای فارسی‌سازی هم من HarfBuzz را به شکل غیرمستقیم بکار گرفته‌ام. فایل‌های بازی هم همگی لود می‌شوند و صدا هم پخش می‌شود. توجه کنید که بازی اصلی به زبان C نوشته شده و وابستگی‌ها هم به C یا CPP هستند. پیشرفت بازیکن هم در بازی داخل براوزر ذخیره می‌شود. حالا همگی اینها به وب تبدیل شده‌اند و بدون اینکه احتیاجی به نصب باشد می‌تواند مستقیم آنرا بازی کرد. 

# emscripten
نویسنده اصلی اسکریپتی برای تبدیل به وب‌اسمبلی نوشته بود که من تغییرش دادم تا توابع لازم برای فارسی‌سازی را هم شامل بشود. کار اصلی را [emscripten] انجام می‌دهد. emscripten یک جعبه‌ابزار کامل است برای تبدیل برنامه‌های سی و سی‌پلاس‌پلاس به وب‌اسمبلی. آن هم به نوبه خودش از [llvm] استفاده می‌کند. من مستقیما کاری با llvm نداشتم اما با emscripten چرا.

از جایی که قصدم تنها انتشار نتیجه‌ی کارم بود همینجا مطلب را تمام می‌کنم. امیدوارم از بازی لذت ببرید.

[مطلب قبلی‎ در مورد بازی]: ./quantum-cat.html/
[اینجا]: assets/instead/instead-em.html?cat.zip
[بازی]: assets/instead/instead-em.html?cat.zip
[SDL2]: https://www.libsdl.org/
[emscripten]: emscripten.org/
[llvm]: llvm.org/
