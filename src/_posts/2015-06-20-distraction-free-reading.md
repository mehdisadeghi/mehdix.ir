---
title: امکان مطالعه بی مزاحمت در فایرفاکس
tags: فایرفاکس مطالعه مزاحمت
category: معرفی
uuid: 01d1a1c1-b3ab-49a5-b75e-41d02c324614
---

من در وب زیاد مطالعه می‌کنم و دوست دارم که صفحه خالی از المان‌های مزاحم باشه. حالا فایرفاکس یک امکان توکار دوست‌داشتنی برای اینکار اضافه کرده.

پیش از این برای مطالعه بی‌مزاحمت[^1] از پلاگین [Reader](https://addons.mozilla.org/en-us/firefox/addon/reader/) در فایرفاکس استفاده می‌کردم. اخیرا متوجه شدم که فایرفاکس این قابلیت رو به صورت توکار اضافه کرده. البته این مورد رو در ویندوز دیدم. در صورت فعال بودن این قابلیت تصویر یک کتابچه در نوار آدرس مشاهده می‌شه. البته در صفحاتی که مقاله‌ای وجود داشته باشه (نمی‌دونم چطور این رو تشخیص می‌ده).
در تصاویر زیر صفحه در حالت عادی و مطالعه مشاهده می‌شه. به علامت کتابچه در نوار ابزار دقت کنید.

{% include post-image.html src="assets/pimg/without-readability.png" alt="صفحه در حالت عادی" caption="صفحه در حالت عادی" %}

در تصویر بالا شلوغی‌های صفحه از جمله تبلیغات و نوارهای سمت راست و بالای صفحه مانع تمرکز کردن روی مطلب اصلی می‌شوند.
همونطوری که در تصویر دیده می‌شود مقاله اصلی بخش کوچکی از صفحه رو به خودش اختصاص داده. اما با فعال کردن
«حالت مطالعه»
وضع تغییر می‌کنه چرا که فایرفاکس سعی می‌کنه مطلب اصلی رو از صفحه استخراج کنه و فقط اون رو نمایش بده.

{% include post-image.html src="assets/pimg/with-readability.png" alt="صفحه در حالت مطالعه" caption="صفحه در حالت مطالعه" %}

ناگفته پیداست که صفحه کاملا برای مطالعه تغییر کرد و تمام المان‌های مزاحم از کارد حذف شده‌اند و فقط تیتر و تصویر و متن مربوط
به مطلب اصلی باقی مانده است.

امروز روی دبیان جسی که روی لپ‌تاپم دارم نگاه کردم دیدن این فیچر فعال نیست. اگر شما هم این مشکل رو دارید اول تنظیمات فایرفاکس رو با تایپ کردن ´about:config´ در نوار آدرس ببینید و مقدار ´reader.parse-on-load.enabled´ اگر ´false´ است آن را ´true´ کنید.

من که مشتری پروپاقرص این امکان شدم و روزی نیست که از این قابلیت استفاده نکنم.

[^1]: Distraction free
