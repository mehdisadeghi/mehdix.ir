---
title: یک سایت‌ساز کوچک
tags: yaml generator
---
همین اواخر قصد داشتم از روی یک فایل YAML تعدادی صفحه استاتیک تولید کنم. مقداری گشتم ولی هیچ سایت‌سازی پیدا نکردم که اینکار را انجام بدهد. چند ساعتی وقت گذاشتم و خودم یک سایت‌ساز مختصر ۶۷ خطی با پایتون نوشتم.

کاری که این سایت‌ساز کوچک انجام می‌دهد اینست که تعدادی نقل قول را از یک فایل YAML به کمک پکیج pyyaml می‌خواند و برای هر کدام یک صفحه‌ی وب جداگانه می‌سازد، یک صفحه ایندکس هم تولید می‌کند و دست آخر یک [خوراک اتم] هم ضمیمه‌اش می‌کند و والسلام.

برنامه صفحه‌ها را به کمک پکیج مفید jinja2 می‌سازد. برای استایل هم از بوت‌استرپ استفاده کردم. برنامه‌ی خیلی ساده‌ایست که نیاز من را به نحو احسن برطرف می‌کند. سورس آن را برای آزمایش روی [سورس‌هات] آپلود کردم. فایل gen.py را ببینید. خروجی سایت را هم می‌توانید روی [وبسایتم] ببینید.

[خوراک اتم]: https://mehdix.org/~mx/manquotes/feed.xml
[سورس‌هات]: https://git.sr.ht/~mehdix/manquotes
[وبسایتم]: https://mehdix.org/~mx/manquotes/
